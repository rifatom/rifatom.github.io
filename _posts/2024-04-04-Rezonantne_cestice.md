---
layout: post
title: Rezonantne čestice
date: 2024-04-04 10:39:00
description: Rezonance u fizici elementarnih čestica
permalink: /rezonante-cestice
tags: cestice, rezonance
categories: fizika-cestica

---

#### Šta su to rezonance u fizici čestica?
Većina najpoznatijih elementarnih čestica koje učestvuju u jakim interakcijaa (hadrona) u eksperimentima (pioni, kaoni, eta mezoni,
neutroni, lambda, sigma barioni,...) postoje dovoljno
dugo da mogu prevaliti puteve čije se dužine mogu izmjeriti. Njihovi načini raspada se mogu pratiti korištenjem različitih 
detektora. S druge strane, eksperimenti snažno upućuju da postoje i hadroni čije vrijeme života može biti tek oko $10^{-23}\,s$. 
Kako se uopšte može mjeriti ovako kraktak interval vremena? 

Ovakve čestice se ne mogu detektovati na isti način kao i one koje dugo žive, jer su putevi koje one pređu za tako kratko vrijeme,
čak i kada se kreću približno brzinom svjetlosti reda veličine $3\times 10^{-15}\,m$.  To je dužina karakteristična za dimenzije
samih hadrona. Takve čestice se pojavljuju kao rezonantna stanja u interkacijama čestica koje imaju duža vremene života, a koje je
samim time lakše detektovati u eksperimentima. 

Ako uzmemo primjer atoma, rezonantna stanja se u atomima pojavljuju kao energijski nivoi. Još je Frank-Hertzov eksperiment demonstrirao
postojanje ovih energijskih nivoa pokazujući da se neelastično raspršenje elektrona javlja samo na određenim vrijednostima
energija. Atom u pobuđenom stanju nije isti kao atom u osnovnom stanju. A ipak, radi se o istom atomu. Samo zato što je usljed
elektromagnetne interakcije došlo do pojave pobuđenog stanja, mi ta dva stanja ne označavamo kao dva atoma različitih vrsta.
Kod elementarnih čestica je situacija drugačija. Zbog djelovanja slabih i jakih interakcija koje su mnogo složenije od elektromagnetnih,
a koje dugo nismo razumjeli, mi govorimo o različitim česticama. 

Pogledajmo sada jedan primjer rezonanci u fizici elementarnih čestica. Neka imamo eksperiment kod kojeg su npr. protoni
bombardovani $\pi^+$ mezonima i neka je dobijena rekacija:

$$ p + \pi^+ \rightarrow \pi^+ + p + \pi^- + \pi^0. $$

U navedenom primjeru došlo je do produkcije tri nova piona. U svakoj takvoj rekaciji novi mezoni imaju određeni vrijednosti 
ukupne energije koja se sastoji od energije mirovanja i kinetičke energije (u odnosu na njihov centar masa). Ako nacrtamo broj posmatranih
događaja kao funkciju ukupne energije novih mezona u svakom od događaja, dobili bismo grafikon kao što je prikazan na slici.

<div class="row mt-3">
    <div class="col-sm mt-3 mt-md-0">
        {% include figure.html path="/assets/img/eta_omega_resonances.jpg" class="img-fluid rounded z-depth-1" %}
    </div>
</div>
<div class="caption">
    Rezonantna stanja u reakciji $\pi^+ + p \rightarrow \pi^+ + p + \pi^- + \pi^0$ se javljaju na efektivnim vrijednostima
    masa od 549 i 783 $MeV/c^2$ respektivno. Efektivna masa odgovara ukupnoj energiji. 
</div>

Očigledno je da postoji jaka tendencija da ukupna energija mezona bude 783 MeV-a i nešto slabija za 549 MeV. Može se reći da 
reakcija daje rezonance na 549 i 783 MeV-a. Drugim riječima reakcija se dešava uz produkciju prelaznih stanja/čestica čije su mase 
ili 549 $MeV/c^2$ ili 783 $MeV/c^2$. 

Koristeći navednu sliku moguće je procijeniti vrijeme života navedenih stanja - neutralnih prelaznih čestica, poznatih kao $\eta$ 
i $\omega$ mezoni. Srednje vrijeme života se može izračunati pomoću formule $\tau = \frac{\hbar}{\Gamma}$, gdje je $\Gamma$ širina 
na polovini maksimuma odgovarajućeg rezonantnog vrha (pika). U navedenom primjeru sa slike, srednje vrijeme života $\eta$ mezona je 
$5\times 10^{-19}\,s$, a $\omega$ mezona $7\times 10^{-25}\,s.$


